Büyük networklerde siber saldırı olduktan sonra tespit edilmesi çok zordur. Bir makine saldırganların eline geçtikten sonra aylarca hatta yıllarca saklanabilir ve kolaylıkla yanal yayilarak aynı networkteki aslında doğrudan internet erişimi olmayan cihazları dahi ele geçirebilir. Sistemdeki anomalileri tespit etmemiz gerekir ancak bunun için networkteki her cihaza güvenlik önlemleri kurmak yeterli olmayacaktır. Zaafiyet mutlaka çıkacak, saldırı mutlaka gerçekleşecektir. Saldırı gerçekleştikten sonra bunu en kısa sürede tespit etmek ve yayılmasını önlemek yapılması gerekendir. Peki bunu nasıl yapacağız. Öncelikle bir dmz hayal edelim. Çok sayıda makine var, belki çok azı internete bağlı ama sonuçta hepsi aynı networkte. Saldırgan bir 0-day ile bir makineye sızdı ve kalıcılığını sağladı. Bu aşamadan sonra yanal yayılım göstermek isteyecektir. Aynı ağda, dış networke bağlı olmayan makinaları da tarayacak, bir hata yapmadığı sürece ise yakalanmayacaktır. İç networkteki makinelerin güvenlikleri genellikle göz ardı edilir. Sonuçta internete bağlanmıyor. Hatta belki akıllı bir printer kendisi. Ama saldırganın gözünde böyle değil. O, saldırganın hedefine ulaşmak için kullandığı bir köprü. Buralarda bulunacak diğer güvenlik açıklıklarıyla yetki yükseltme ve uzun vadede kalıcılık elde edilebilir. Binlerce makinenin bağlandığı bir dmz düşünülürse böyle bir ağı tekrar temizlemek çok zor olacaktır.